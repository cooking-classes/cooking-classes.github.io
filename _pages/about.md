---
permalink: /
title: "Mondiaal, educatief, duurzaam en gezond."
excerpt: ""
author_profile: true
redirect_from: 
  - /about/
  - /about.html
---


Gezond leven is niet evident voor mensen in maatschappelijk kwetsbare situaties. Vanuit een specifieke basishouding willen wij kinderen en
(jong)volwassen met een diverse (migratie)achtergrond ondersteunen en begeleiden via mondiaal koken, educatieve kookateliers en workshops rond
gezonde voeding met lokale, self-made en waar mogelijk fairtrade producten. We willen op een duurzame manier bijdragen tot respect voor
diversiteit via basiseducatie en individuele begeleiding van jongeren. Onze activiteiten vinden voornamelijk plaats in regio Halle Zennevallei, regio
Pajottenland, in Nederlandstalige scholen in Vlaanderen en in Brussel, en aan de Vlaamse kust. Vertrekkend vanuit eigen initiatieven, willen we graag
projecten van derden ondersteunen.

### DOELGROEPEN
Kinderen, Jongeren, Vrouwen, en Vluchtelingen

### ALGEMENE THEMA'S
Milieu, Ecologie, Watervoorziening, Gezondheidszorg, Onderwijs, Noodhulp, Socio-culturele sector

### PROJECTPIJLERS

Mondiaal koken aan huis of op locatie (SDG 17)
	
Educatief kookatelier voor kinderen (SDG 4)
	
Workshops met streekeigen, agro en fairtrade produkten (SDG 12)
	
Coaching en begeleiding van jongeren (SDG 3)

Internationale Projecten Voor het goede doel.
======

Het Brusselse Imelda-Instituut reageert met ‘Ambassadeurs van de dialoog’ op de groeiende polarisering op school. Het initiatief zet in op verbinding en wederzijds begrip. Zuster Greta en priester Ton Jonstra willen de Christelijke en Islamitische leerlingen dichter bij elkaar brengen en maken een interreligieuze pelgrimstocht (2017 - 2020) mogelijk. Dit initiatief biedt perspectief voor leerlingen en leerkrachten. 

In het Zuiden gaat onze speciale aandacht naar de lokale bevolking in de Andes (Ecuador). We willen kinderen een goede toekomst bieden en hen met ‘Aflatoun’ begeleiden op hun weg naar succes als zelfbewuste en financieel zelfredzame wereldburgers.
