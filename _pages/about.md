---
permalink: /
title: "Mondiaal, Educatief, Duurzaam En Gezond."
excerpt: ""
author_profile: true
redirect_from: 
  - /about/
  - /about.html
---

Wij wensen U het allerbeste voor 2022! Vanaf 2022 ligt de focus op het samenbrengen van mensen met bereiden en serveren van thee samen met zoetigheden om in balans te komen met de bittere smaak. Dit volgens de Japanse traditie waarin het drinken van thee verheven is tot een kunstvorm. Kom mee genieten elke 3de vrijdag en 4de dinsdag van de maand.

Genieten van thee,

luisterend zonder vragen,

één met de natuur

Haiku Greta 1/22

We willen op een duurzame manier bijdragen tot respect voor diversiteit via basiseducatie en individuele begeleiding van jongeren. Onze activiteiten vinden voornamelijk plaats in regio Halle Zennevallei, regio Pajottenland, in Nederlandstalige scholen in Vlaanderen en in Brussel, en aan de Vlaamse kust. Vertrekkend vanuit eigen initiatieven, willen we graag
projecten van derden ondersteunen.

### PROJECTPIJLERS
Mondiaal koken aan huis of op locatie (SDG 17)
	
Educatief kookatelier voor kinderen (SDG 4)
	
Workshops met streekeigen, agro en fairtrade produkten (SDG 12)
	
Coaching en begeleiding van jongeren (SDG 3)

### DOELGROEPEN
Kinderen, Jongeren, Vrouwen, en Vluchtelingen

### ALGEMENE THEMA'S
Milieu, Ecologie, Watervoorziening, Gezondheidszorg, Onderwijs, Noodhulp, Socio-culturele sector

Internationale Projecten Voor Het Goede Doel.
======

Het Brusselse Imelda-Instituut reageert met ‘Ambassadeurs van de dialoog’ op de groeiende polarisering op school. Het initiatief zet in op verbinding en wederzijds begrip. Zuster Greta en priester Ton Jonstra willen de Christelijke en Islamitische leerlingen dichter bij elkaar brengen en maken een interreligieuze pelgrimstocht (2017 - 2020) mogelijk. Dit initiatief biedt perspectief voor leerlingen en leerkrachten. 

In het Zuiden gaat onze speciale aandacht naar de lokale bevolking in de Andes (Ecuador). We willen kinderen een goede toekomst bieden en hen met ‘Aflatoun’ begeleiden op hun weg naar succes als zelfbewuste en financieel zelfredzame wereldburgers.
